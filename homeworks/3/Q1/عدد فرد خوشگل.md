عدد فرد خوشگل به عددی فرد گفته می‌شود که تعداد مقسوم علیه‌های اول آن، خود نیز مقسوم علیه‌ اول آن عدد باشد. به بیان دیگر مجموعه $ S $ شامل تمام مقسوم علیه‌های اول عدد $ 2t+1 $ است. اگر شرط زیر برقرار باشد، عدد $ 2t+1 $ فرد خوشگل است:
$$ |S| \in S$$
به طور مثال، $ 399 $ فرد خوشگل  است. 

$$ 3 \in {3,7,19}$$

برنامه‌ای بنویسید که با دریافت $n$ از ورودی، جمع اعداد فرد خوشگل در بازه‌ $[1,n]$ را به صورت مقلوب چاپ کند.

# نحوه پیاده سازی
برای حل این مساله برنامه شما باید با کمک تعریف و فراخوانی توابع مختلف نوشته شود. شما برای حل این سوال احتیاج به تعریف توابع زیر دارید:
1. تابعی که یک عدد صحیح را دریافت کند و در صورتی که عدد فرد بود مقدار $1$ و در غیر این صورت $0$ برگرداند.
2. تابعی که یک عدد صحیح را دریافت کند و در صورتی که این  عدد اول بود، مقدار $1$ و در غیر این صورت مقدار $0$ را برگرداند.
3. تابعی که یک عدد صحیح را دریافت کند و تعداد مقسوم علیه های اول آن را برگرداند.
4. تابعی که یک عدد صحیح دریافت کند و در صورتی که این عدد صحیح یک عدد فرد خوشگل بود مقدار $1$ و در غیر این صورت مقدار $0$ را برگرداند.
5. تابعی که یک عدد صحیح را دریافت کند و مقلوب آن را برگرداند.
6. در تابع `main` با فراخوانی مناسب برخی از توابع فوق باید جواب مساله را چاپ کنید.

توجه داشته باشید که ممکن است در تعریف هر یک از توابع فوق نیاز داشته باشید، از سایر توابعی که تعریف کرده اید استفاده کنید. 

# ورودی

ورودی تنها شامل یک عدد صحیح $n$ خواهد بود.

# خروجی
جمع اعداد فرد خوشگل در بازه ی $[1,n]$ *به صورت مقلوب* چاپ خواهد شد. در صورتی که هیچ عدد فرد خوشگلی در بازه‌ی مورد نظر نبود، عبارت ```NOT FOUND!```  در خروجی نمایش داده شود.

# مثال

## ورودی نمونه ۱
```
95
```


## خروجی نمونه ۱
```
NOT FOUND!
```


## ورودی نمونه ۲
```
500
```


## خروجی نمونه ۲
```
2325
```
